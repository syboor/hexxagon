<html>
<title>Hexxagon</title>

<h1>
hexxagon
</h1>
<p align="center">
Opdracht Inleiding Kunstmatige intelligentie<br/>
Liesbeth Flobbe<br/>
2003<br/>
</p>

<h2>
het spel
</h2>

<p>Hexxagon (met dubbel x) is een bekend spel en tegenwoordig als <a href="http://www.lostjungle.com/games/flash/hexxagon/">flash-spel</a>
op veel sites te vinden. Twee spelers spelen tegen elkaar op een zeshoekig
bord met zeshoekige vakjes (d.w.z. ieder vakje grenst aan maximaal zes
andere vakjes). Spelers beginnen met drie vakjes gevuld in hun eigen
kleur. Het doel is, om aan het eind van het spel de meeste vakjes te
hebben. Het spel is afgelopen, als er geen lege vakjes meer zijn.
</p>

<h2>
de spelregels
</h2>

<p>
Rood begint. De spelers mogen om de beurt een zet doen. De speler die aan de beurt is, kan de volgende zetten doen:</p>
<ul><li>Hij kan een leeg vakje dat grenst aan een van z'n eigen vakjes
  veroveren.
<li>Hij kan van een eigen vakje springen naar een vakje precies twee
  vakjes verderop. Dus het eigen vakje wordt leeg, en het nieuwe vakje
  wordt in bezit genomen.
</ul>
<p>In beide gevallen gebeurt er vervolgens nog iets:
<ul><li>Alle vakjes van de tegenspeler die grenzen aan het net in bezit genomen
  vakje, worden eigendom van de speler die gezet heeft. Lege vakjes blijven
  leeg.</ul>

<p>Daarna is de andere speler aan de beurt. Het spel eindigt als er geen
lege vakjes meer zijn. De speler die op dat moment de meeste vakjes
heeft, heeft gewonnen.

<p>Het kan gebeuren dat een speler zichzelf zo in een hoek laat drijven dat
hij geen zetten meer kan doen. Dit gebeurt doorgaans alleen als de spelers
erg verschillen in sterkte. Eigenlijk hoort de speler die dit doet automatisch
te verliezen. Mijn programma stopt gewoon en geeft aan wie hoeveel steentjes
heeft op dat moment. De class EvalMany (veel potjes achter elkaar 
simuleren tussen twee computerspelers) wijst degene met de meeste steentjes
als winnaar aan, wat niet correct is (maar meestal wel de juiste persoon).

<h2>
het model van het spel
</h2>

<p>De eerste stap voor mij was het modelleren van het bord. Hiervoor heb ik
zelf een simpel co&ouml;rdinatensysteem bedacht, waarin de relaties 'neighbour'
(naburige hokjes) en 'jump-neighbour' (bereikbaar met een geldige jump)
goed te beschrijven waren. Als je het spel speelt (via class Hexxagon) zijn
van ieder hokje de co&ouml;rdinatien afgedrukt.

<p>De toestand van het spel op een bepaald moment, omvat:</p>
<ul>
<li>een lijst van alle hokjes op het bord, met het gegeven of die hokjes leeg
zijn of door een bepaalde speler bezet worden
<li>wie er aan de beurt is.
</ul>

<p>Uit deze dingen kun je natuurlijk andere belangrijke gegevens afleiden,
zoals het aantal vakjes dat iedere speler heeft.

<h2>
implementatie
</h2>

<p>
Ik heb eerst wat dingen uitgeprobeerd in Scheme, en heb vervolgens het spel
gemaakt in Java. De toestand van het spel wordt bijgehouden in een 
State-object. Deze class biedt ook mogelijkheden om zetten te genereren en
te controleren. Omdat het bord met alle posities daarop erg ingewikkeld
is, worden posities op het bord in een aparte class bijgehouden (Hexpos).

<p>
Om het mogelijk te maken makkelijk verschillende spelers (computers,
mensen) tegen elkaar te laten spelen en hun implementatie te veranderen,
is er voor ieder type speler een aparte class. Alle spelers moeten 
tenminste voldoen aan de interface Player, die definiteer dat ze
gegeven een bepaalde toestand een zet moeten kunnen produceren. Spelers
kunnen gebruik maken van de faciliteiten van State, zoals het genereren
van zetten.

<p>
Een Arbiter-object zorgt dat spelers om de beurt een zet mogen doen.
Verder zorgt dit object ervoor dat te zien is wat er precies gebeurt.
Hoewel in de opdracht ingewikkelde grafische dingen sterk afgeraden
werden, vond ik een duidelijke output erg belangrijk voor het debuggen,
met name om te controleren of de spelregels klopten. Bovendien leek
het uitrekenen van cartesische co&ouml;rdinaten op een canvan me een stuk
simpeler dan een ascii-art afbeelding van een zeshoekig bord maken. Ik
heb daarom een grafische output gemaakt. De input gaat echter wel via
de console.

<p>Via de class Hexxagon kan het spel aangeroepen worden en kan er
een keuze worden gemaakt uit de verschillende spelers. Daarnaast is
er een class EvalMany, die hetzelfde doet voor alleen uitsluitend
niet-interactieve spelers, maar die het verloop van het spel niet
laat zien. Dit is handig om snel voor een groot aantal potjes te
kijken welke computerspeler wint.</p>

<h2>
strategie
</h2>

<p>Ik heb eerst een aantal simpele spelers gemaakt om te testen of de
rest van het programma werkt. Daarnaast kun je ze gebruiken om 
betere spelers mee te vergelijken.</p>

<h3>
heuristiek
</h3>

<p>Voor alle spelers (behalve RandomPlayer) geldt dat ze op een gegeven
moment een State moeten beoordelen op hun winkansen. Ik heb een heel
simpele heuristiek gemaakt, namelijk het verschil tussen het eigen
aantal vakjes en dat van de tegenstander. Het is zo ge&iuml;mplementeerd 
dat het makkelijk moet zijn om het te veranderen, maar ik heb niet de
behoefte gevoeld om er mee te experimenteren.

<h3>
minimax
</h3>

Ik heb Minimax ge&iuml;mplementeerd door middel van recursie (dus
depth-first tot een bepaalde diepte). De branching
factor van het spel is enorm. Verder dan twee beurten vooruit zoeken
(exclusief de eigen eerste beurt) blijkt dan ook niet haalbaar. Om
de resultaten te verbeteren, heb ik ook een versie gemaakt die
voor een bepaalde kleine groep 'instabiele' toestanden dieper zoekt
dan de aangegeven diepte. Het kostte erg veel moeite om de parameters
hiervoor zo te krijgen dat er werkelijk beter gepresteerd werd.

<h2>
evaluatie
</h2>

<p>Ik had graag nog alpha-beta-pruning willen uitproberen (ik denk dat
dat met enige moeite ook nog binnen m'n huidige recursieve 
algoritme moet passen). Helaas loop ik tegen een deadline aan.

<p>Dit was m'n grootste Java-programma tot nu toe. Ik ben tegen een
paar dingen aangelopen. Ten eerste is 'null' niet erg geschikt om
dingen mee te representeren (bijvoorbeeld het feit dat niemand het
vakje bezet heeft), omdat je steeds moet checken voor null pointers
voordat je iets anders met de betreffend variabele probeert. Dit
was mijn grootste bron van runtime-fouten, en die duiken vaak pas op
als je vreemde dingen doet. Ten tweede leidde het 'vertalen' van
Scheme-fragmentjes soms tot erg ingewikkelde code: als je niet
effici&euml;nt met lijsten kunt werken, kun je dat maar beter
vermijden. Overblijfsel daarvan zijn de (naar mijn mening heel
interessante) functies in MyList, die uiteindelijk nauwelijks nodig
bleken te zijn.

